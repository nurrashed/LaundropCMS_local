---
title: Kemtvättsguiden
intro: Kemtvätt eller engelskans Dry Cleaning, är ett sätt att rengöra kläder
  och textilier utan att använda vatten (eller i alla fall kraftigt minska
  användandet av vatten). Det är dock inte “torrt” som i engelskan “dry” utan
  tvättas i vätska och måste sedan torka.
date: 2020-04-30T00:00:00.000Z
author: Mirza
thumbnail: uploads/20191029_123241.jpg
---
# Kemtvätt

Kemtvätt eller engelskans **Dry Cleaning**, är ett sätt att rengöra kläder och textilier utan att använda vatten (eller i alla fall kraftigt minska användandet av vatten). Det är dock inte “torrt” som i engelskan “dry” utan tvättas i vätska och måste sedan torka.

Själva det fysiska “tvättandet” går till på ungefär samma sätt som om du skulle slänga skjortorna, kostymen eller bröllopsklänningen i tvättmaskinen hemma. Det genomförs dock mer försiktigt och istället för vatten som ämnet för att föra bort smutsen så änvänds olika typer av kemiska ämnen som till exempel Perkloretylenlösning eller Koldioxid.

## Varför ska man kemtvätta sina kläder?

Kläder kemtvättas för att de inte tål vattentvätt. Om du tvättar ett klädesplagg eller textil som enligt tvättrådet skall kemtvättas är det stor risk att du förstör det.

## Hur går det till när man kemtvättar?

En kemtvätt fungerar ungefär som en vanlig tvättmaskin i kombination med torktumlare. En viktig skillnad är dock att temperaturen aldrig går över 30 grader.

## När ska mina kläder kemtvättas?

Dina kläder/textilier skall kemtvättas om de har en cirkel med någon av bokstäverna A, P, F eller W på tvättlappen. Din kemtvätt kommer att veta hur de ska tvätta plagg med de olika benämningarna.

Normalt så är det kläder i material som päls, mocka och läder eller känslig textilier som kostymer eller klänningar som du bör kemtvätta. Det är material som kan ta skada av att tvättas i vatten.

Du kan kemtvätta andra kläder än dem som kräver det. Till exempel skjortor, skinnjackor, skor och så vidare är populära plagg att kemtvätta. Rådfråga din kemtvätt om de kan ta emot dina plagg.